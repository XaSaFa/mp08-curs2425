# Introducció als gestors d'arxius web.

Un **gestor d’arxius web** és una aplicació web que permet consultar i manipular un sistema d'arxius remot.

L’accés remot als fitxers és una tasca que es va començar a dur a terme ara ja fa molts anys amb l'aparició del protocol de transferència d’arxius o **File Transfer Protocol (FTP)**. Actualment els navegadors web i gestors de fitxers (locals i basats en web) suporten també aquest protocol.

File transfer protocol (FTP), és un **protocol de xarxa** amb **arquitectura client-servidor** que es remunta a l'any 1973 i va ser dissenyat per **intercanviar** i **manipular arxius** a **través d’una xarxa** d'ordinadors que utilitzi el protocol IP, com ara Internet. 

Inicialment, l'FTP es cridava a través d’una consola o terminal i tota la interfície era en mode text, però més endavant es van desenvolupar interfícies de tipus gràfic que el suporten.

![image](https://github.com/XaSaFa/MP08-23-24/assets/110727546/ae136e18-b225-4b80-88b5-8be79e1947aa)

L'adveniment d’Internet, i la seva gran expansió, ha propiciat l’aparició de moltes aplicacions web enfocades a l’entorn col·laboratiu, les xarxes socials i els serveis. 

De retruc, aquest fet ha provocat l'ús massiu de servidors que siguin capaços d'oferir aquests serveis i, de passada, l'ús d'un dels molts components que permeten gestionar-los remotament, els gestors d'arxius web. 

En la següent figura en tenim un exemple. 

![image](https://github.com/XaSaFa/MP08-23-24/assets/110727546/5847a1a0-9547-4c90-8117-db4d327f3f08)

# Evolució històrica.

Els gestors, administradors o exploradors d'arxius web tenen l'origen en els antics **gestors d'arxius locals** que podem trobar en els primers sistemes operatius amb interfícies de símbols i text (també anomenades consoles). 

## Només text

Als anys 60 i 70 no existien ordinadors personals, els Mainframes i miniordinadors són els equips que podien gestionar fitxers.

Els IBM System/360 feien servir un sistema operatiu anomenat **CP/CMS (Conversational Monitor System)**.

![image](https://github.com/XaSaFa/MP08-23-24/assets/110727546/49487d1b-9aec-457d-8075-ba2e152ad717)

Els microordinadors, que comencen amb els processadors Intel 8080, a meitat dels anys 70, normalment no disposaven de gestió de fitxers perquè moltes vegades no tenien ni disc dur ni disqueteres.

El Sistema Operatiu amb gestió de fitxers estándar fins l’any 1981 per aquests microordinadors de 8 bits era el **CP/M (Control Program Manager)** de Digital Research programat per Gary Kildall. 

Aquest S.O. es podia fer servir en microordinadors com l’Altair, IMSAI, Sol, AMSTRAD CPC…

![image](https://github.com/XaSaFa/MP08-23-24/assets/110727546/1a469986-e8ba-4804-900e-ab5652c2c730)

L’any 1981 surt l’ordinador IBM PC que marca un abans i un després a la informàtica domèstica, competint amb el APPLE II que disposava del sistema operatiu Apple DOS.

El PC va sortir al mercat amb un nou sistema operatiu anomenat PC-DOS o, més popularment MS-DOS, que es basava en CP/M.

**DOS** volia dir, Disk Operating System, ja que en aquella época normalment els equips no disposaven de disc dur però si disqueteres i permetien manipular fitxers dels disquets.

![image](https://github.com/XaSaFa/MP08-23-24/assets/110727546/609d8081-c69f-4f7c-bb23-4f86faac0b64)

L’any 1986 programes com **Norton Commander**, permetien una manipulació de fitxers més intuïtiva amb divisió de la pantalla en dos unitats diferents:

![image](https://github.com/XaSaFa/MP08-23-24/assets/110727546/b545ccdd-abd0-4d1d-b2fe-64c66e32b479)

## Gestors visuals

A dia d’avui podem utilitzar serveis de gestió de fitxers per comandes però és més habitual fer-ho mitjançant una interfície gràfica.

L’any 1968 un visionari tecnològic, Douglas Engelbart, va fer una conferència explicant com seria el futur de la informàtica i les comunicacions.

Durant aquesta conferència, que a dia d’avui es coneix com, ['La mare de totes les demos'](https://www.youtube.com/watch?v=yJDv-zdhzMY), va implementar les següents tecnologies:

- Comunicació d’ordinadors en xarxa.
- Utilització d’un invent nou per manipular una interfície gràfica, el 'mouse'.
- Navegació entre documents clicant al text, hipervincles.
- Videoconferència en temps real.

Aquesta demostració va deixar bocabadat als enginyers de l'època, però no va ser fins l’any 1973 que l’empresa XEROX va començar a produir el XEROX ALTO, un miniordinador que implementava xarxa Ethernet, ratolí i sistema operatiu gràfic anomenat SMALLTALK.

![image](https://github.com/XaSaFa/MP08-23-24/assets/110727546/baa93e26-d628-4f76-9461-87cef1dbe20e)

Es la primera interfície gràfica que es coneix i que va aprofitar Steve Jobs per adaptar-la al nou ordinador de la casa APPLE anomenat MACINTOSH, l’any 1984.

![image](https://github.com/XaSaFa/MP08-23-24/assets/110727546/c62dfa4a-ff8f-43ed-b206-3b266e4866d3)

Aquests sistemes operatius ja permetien manipular fitxers de forma visual, tal i com estem acostumats a utilitzar a dia d’avui.

Més endavant van entrar al mercat de gestors visuals altres empreses com Microsoft, Atari, Commodore…

![image](https://github.com/XaSaFa/MP08-23-24/assets/110727546/53caaaae-4b29-439f-9f40-b0ea4d1ec962)

![image](https://github.com/XaSaFa/MP08-23-24/assets/110727546/742ef8a5-5fa6-46ed-abae-7d3522be1630)

![image](https://github.com/XaSaFa/MP08-23-24/assets/110727546/d2dc6d88-cd0c-43ce-96a3-b9fa292c9988)

![image](https://github.com/XaSaFa/MP08-23-24/assets/110727546/7e904b90-5f27-448f-9ed4-a63acff95932)

![image](https://github.com/XaSaFa/MP08-23-24/assets/110727546/0c2c1a27-4336-4d3e-86f4-b5eb0157de6e)

![image](https://github.com/XaSaFa/MP08-23-24/assets/110727546/fefd2136-5ed3-432e-8ae3-64774f8cdd29)

![image](https://github.com/XaSaFa/MP08-23-24/assets/110727546/ca6628a5-acbd-4c17-9260-baee29d7dfc3)

Alguns d’aquests gestors permetien accedir a arxius que estaven a altres ordinadors.

A partir d’aquí ja s’han desenvolupat gestors d’arxius que treballen per interfície web i així són independents de la plataforma on s’executin, aquests es programen en llenguatges com PHP pel costat de servidor o Javascript pel costat del client, per exemple.

🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎

Activitat:

1. Fes una infografia on mostris un gestor d'arxius de text i un gestor d'arxius visual que no sortin a aquest document mostrant:

- Una imatge de cadascun.
- El nom del sistema operatiu on funciona.
- Les principals diferències.

🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎
